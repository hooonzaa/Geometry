<!DOCTYPE html>
<html lang="en">
<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <title>Document</title>
</head>
<body>
    <div class="info">
        <h1>vydavatel:Robtop Games</h1>
        <p>Geometry Dash (GD) je série pěti videoher vyvinutých švédským vývojářem Robertem Topalou a publikovaným jeho
            vlastní společností RobTop Games. Hlavní hra Geometry Dash je platformová hra založená na rytmu, která má v
            současné době 21 oficiálních úrovní (+ 1 úroveň The Challenge) a systém vytváření map s více než 95 miliony
            online úrovní vytvořených hráči. Každá z oficiálních úrovní obsahuje jedinečnou hudbu na pozadí. Mezi další
            funkce patří „mapové balíčky“, tajné úschovny a řada ikon a herních režimů.</p>
        <p>Princip hry
            Geometry Dash používá dotykovou obrazovku nebo klávesnici / myš (v závislosti na verzi) k ovládání různých
            vozidel (lze využít i Xbox ovládač), která reagují, když se hráč dotkne obrazovky nebo jí přidrží. Uživatelé
            nemohou ovládat rychlost, kterou se ikona pohybuje. Načasování a rytmus hudby v každé úrovni jsou klíčovou
            částí hry, často ve vztahu k sobě navzájem. Cílem hry je dokončit úroveň dosažením jejího konce. Pokud hráč
            narazí do překážky, bude muset začít znovu od začátku (nikoli v případě tréninkového módu, ve kterém se
            nachází záchytné body). Hráčská postava může mít až sedm samostatných forem, které se při každé interakci
            chovají odlišně. Vozidlo, které má postava, se mění průchodem přes portál, kterých je ve hře sedm a každý má
            jinou barvu. Chování těchto režimů lze dále změnit, například obrácení vzhůru nohama, do zrcadlového pohledu
            nebo přidání druhé postavy hráče.

            V plné verzi Geometry Dash je 21 oficiálních úrovní, z nichž 18 je od začátku odemčeno. Každá úroveň uděluje
            odměny po dokončení. Každá oficiální úroveň má 3 tajné mince, které se používají k odemčení tří uzamčených
            úrovní. Úrovně jsou klasifikovány podle obtížnosti a každá obtížnost dává určitý počet hvězd. Hráči mohou
            hrát úrovně v téměř libovolném pořadí. Hráči mohou také získávat bonusy, které mohou být vyměněny za odměny.
            Hráči mohou také využít obchod, kde mohou utratit herní měnu zvanou „mana orbs“, shromážděné prostřednictvím
            dokončení úrovní. Úroveň nemůže být oficiálně dokončena v tréninkovém módu, i když dokončení může vést k
            určitým odměnám. Placená plná verze nabízí možnost stahovat uživatelské úrovně. Pokud chce hráč svou úroveň
            zveřejnit, je nutné ji v normálním módu dokončit, aby bylo jasné, že je možné ji dokončit. Nastavení
            obtížnosti určuje Robert Topala; toto rozhodnutí mohou ovlivnit moderátoři, kteří jsou schopni posílat
            úrovně k ohodnocení.

            Obtížnosti:
            Každá obtížnost se označuje smajlíkem:
            <br>
            <h4>
            Lehký (easy) – modrý, usměvavý smajlík, hodnota 2 hvězdy<br>
            Střední (normal) – zelený, usměvavý smajlík, hodnota 3 hvězdy<br>
            Těžký (hard) – žlutý, nervózní smajlík, hodnota 4 až 5 hvězd<br>
            Těžší (harder) – červený, naštvaný smajlík, hodnota 6 až 7 hvězd<br>
            Bláznivý/šílený (insane) – růžový, vzteklý smajlík, hodnota 8 až 9 hvězd<br>
            Lehký čert (easy demon) – fialový čert, modré oči, dva malé rohy<br>
            Středně těžký čert (medium demon) – růžový čert, azurové oči, dva rohy<br>
            Těžký čert (hard demon) – červený čert, zelené oči, čtyři rohy<br>
            Bláznivý/šílený démon (insane demon) – červený čert, žluté oči, osm rohů, nepatrný trojúhelník na čele<br>
            Extrémní čert (extreme demon) – tmavě červený čert, žluté oči, šest rohů, nepatrná šipka na čele<br>
            Auto – úroveň, která se hraje sama, smajlík jako robot, hodnota 1 hvězda<br>
            NA – dosud neznámá obtížnost, kterou se dá pak hodnotit. Nejdříve navrhnou obtížnost hráči, potom ji vývojář
            nastaví. Má možnost přidat počet hvězd a přidat ke smajlíku oheň, což je epická mapa.<br>
            Čertovská obtížnosti (nehledě na to, jestli je čert lehký, nebo extrémní) mají vždy 10 hvězd. Základní mapy
            mají jinou hodnotu hvězd a mana orbů než mapy vytvořené hráči.
        </h4></p>



</body>
</html>